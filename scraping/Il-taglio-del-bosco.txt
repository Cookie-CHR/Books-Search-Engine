Il taglio del bosco
Carlo Cassola
narrativa italiana racconti
https://www.qlibri.it/narrativa-italiana/racconti/Il-taglio-del-bosco/
Il taglio del bosco ha come protagonista un uomo ancor giovane, che ha perso da poco la moglie. Silenzioso, serio, riservato, egli cerca conforto nel suo lavoro di boscaiolo. In apparenza, tutto è come prima: gli stessi compagni, la stessa vita nel bosco; ma in realtà per lui niente è come prima: la morte della moglie ha mutato irreparabilmente la sua condizione esistenziale, e la ripetizione quotidiana di gesti e di parole, il succedersi delle ore e delle giornate sono lo specchio della sua vita precedente. Al Taglio del bosco, che è il capolavoro riconosciuto di Cassola, si aggiungono altri due racconti, Baba e I vecchi compagni, legati all'esperienza resistenziale. Ma l'ispirazione "privata"del primo racconto e quella "civile" di questi ultimi due, non sono che aspetti di una stessa poetica: la scoperta di un'umanità inedita, nucleo di valori autentici e schietti, contrapposti idealmente a ogni falsa ed esteriore convenzionalità.

