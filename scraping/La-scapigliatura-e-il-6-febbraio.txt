La scapigliatura e il 6 febbraio
Cletto Arrighi
narrativa italiana classici
https://www.qlibri.it/narrativa-italiana/classici/La-scapigliatura-e-il-6-febbraio/
La presentazione e le recensioni di La scapigliatura e il 6 febbraio, opera di Cletto Arrighi edita da Mursia. Nel romanzo si intrecciano due trame: una politico-sociale sull'onda degli ideali di rivoluzione inneggianti alla rivolta, all'opposizione all'Austria, e impregnata di volontarismo generoso e di utopie ribellistiche; e un'altra, più propriamente "narrativa", che riecheggia persino nel romanzo noir dell'epoca, ma non tralascia gli spunti umoristici, il "colore locale", certe caratteristiche tipiche del romanzo d'appendice. Entrambe ruotano attorno a Emilio, personaggio un po' foscoliano, ma che ha qualcosa anche dei protagonisti di Eugène Sue, e che è il portavoce disperato e deluso di una generazione che, dopo di lui, si chiamerà per sempre degli scapigliati.

Cletto Arrighi (1830-1906), pseudonimo anagrammatico di Carlo Righetti, è stato un politico, giornalista e scrittore italiano, massimo esponente della corrente della Scapigliatura. Fondò nel 1860 il periodico satirico La cronaca grigia, nel 1867 fu eletto deputato. Oltre al suo romanzo più famoso, La Scapigliatura e il 6 febbraio, che diede il nome alla corrente della Scapigliatura, scrisse alcuni romanzi storici, una parodia dei Promessi sposi, Gli sposi non promessi, e diverse opere per il teatro in dialetto milanese.

