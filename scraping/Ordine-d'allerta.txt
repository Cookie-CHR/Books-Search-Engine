Ordine d'allerta
Joshua Hood
romanzi storici fantasy e fantascienza
https://www.librimondadori.it/libri/Ordine-d'allerta-Joshua-Hood/
Dopo aver quasi perso la vita nel tentativo di sventare un complotto terroristico che minacciava di trascinare gli Stati Uniti in una nuova guerra, Mason Kane, soldato americano caduto in disgrazia ed ex leggenda delle Operazioni Speciali, è ancora sulla lista nera di molti governi. Con l’intenzione di riabilitare il suo nome una volta per tutte, Mason stringe un patto con la CIA per fare ritorno nel pericoloso mondo delle operazioni clandestine. Ma quando una sua vecchia amica cade nella trappola di una risorsa legata all’ISIS, Mason abbandona ogni strategia e si ritrova coinvolto in un complotto ad alto livello, che vede implicata una violenta cellula terroristica e qualcuno vicino al presidente degli Stati Uniti. Con l’aiuto di Renee Hart, un agente del Dipartimento della Difesa, e di una squadra dei Corpi speciali d’élite, Mason dovrà fare tutto il possibile per fermare una grave minaccia per l’intero Esercito americano prima che sia troppo tardi. Secondo libro della serie “Search and Destroy”, Ordine d’allerta vede l’atteso ritorno di Mason Kane, l’eroe dei Reparti speciali dal passato discutibile, stavolta alle prese con un complotto all’ombra della guerra al terrorismo che coinvolge anche la Casa Bianca. Un action-thriller pieno di colpi di scena, dove le competenze militari e d’intelligence di Joshua Hood trascinano il lettore in un’avventura adrenalinica ambientata nell’oscuro mondo delle operazioni segrete. 