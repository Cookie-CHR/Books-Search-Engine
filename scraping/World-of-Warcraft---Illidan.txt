World of Warcraft - Illidan
William King
romanzi storici fantasy e fantascienza
https://www.librimondadori.it/libri/World-of-Warcraft---Illidan-William-King/
VOI NON SIETE PRONTI! Millenni or sono, l’Elfo della Notte Illidan Grantempesta si infiltrò nella Legione Infuocata, nemica giurata del suo popolo. In questo modo, fingendosi alleato dei Demoni, riuscì a scongiurare l’invasione di Azeroth. Al termine della guerra, però, il suo popolo, invece di acclamarlo come un eroe, mise in dubbio le sue intenzioni e lo chiamò il “Traditore”. Calunniato e sepolto vivo in una tetra prigione per diecimila anni, Illidan non ha mai dimenticato il torto subito, e il desiderio di vendetta non l’ha mai abbandonato. Ora che la Legione è tornata a minacciare il suo mondo, egli è l’unico campione in grado di affrontarla. Per questo, coloro che lo avevano condannato all’isolamento si trovano costretti a chiedere il suo aiuto. Finalmente libero, Illidan si prepara per lo scontro finale nelle Terre Esterne, alla guida di un esercito di Vilorchi, Naga, Elfi del Sangue e Cacciatori di Demoni. Eppure, oggi come un tempo, continua a essere perseguitato da chi legge nei suoi piani una ricerca cinica di potere, prima tra tutti la Custode Maiev Cantombroso. La sua ex carceriera, infatti, non si fida ancora di lui: lo inseguirà nelle Terre Esterne e non avrà requie finché il Traditore non sarà di nuovo sotto la sua custodia… o in una tomba. Con Illidan, romanzo tratto da Legion, l’attesissimo nuovo videogame di Blizzard, le straordinarie avventure, gli intrighi e l’eroismo che costituiscono da sempre gli ingredienti di “World of Warcraft” – il gioco online più amato di tutti i tempi – giungono a un livello mai visto prima. 