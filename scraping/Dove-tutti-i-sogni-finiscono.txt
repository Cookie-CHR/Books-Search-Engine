Dove tutti i sogni finiscono
Pierluigi Di Cosimo
narrativa italiana fantasy
https://www.qlibri.it/narrativa-italiana/fantasy/Dove-tutti-i-sogni-finiscono/
Dove tutti i sogni finiscono ed inizia la vita? O dove la vita finisce e hanno inizio i sogni? Questi i quesiti che ci troveremo ad affrontare seguendo l’avventura di Pietro e Pamela. Attraverso le righe del racconto li accompagneremo in un viaggio fantastico di andata e ritorno da quel luogo che ognuno di noi ha costruito nella propria mente, nella propria fede o nella volontà che nulla finisca per sempre. Attraverso le nostre paure, lì incontreremo i nostri sogni, che dovremo accudire come piccoli bimbi. E insieme ai due personaggi dovremo custodirli, preservarli, farli crescere e combattere per loro fino a cercare di realizzarli con tutta l’energia che loro stessi ci danno. È questa la nostra essenza. Smettere di credere in quei sogni o di inseguirli ci lascerebbe nel dolore e con un pugno di polvere in mano. È in quel momento che tutto, e noi, in realtà finiamo, quello il momento in cui finisce la vita. Pietro e Pamela sapranno lottare contro il reale e l’imponderabile? Sapranno trovare quel filo che unirà i propri sogni per tornare a viverli? 

