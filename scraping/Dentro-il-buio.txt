Dentro il buio
Cara Hunter
Adulti Fiction Thriller 
https://www.edizpiemme.it/libri/dentro-il-buio
 18.50 €
Non è ciò che stai osservando, ma da dove lo stai guardando, a determinare cosa vedrai.Da quando la morte di suo figlio ha scosso lui e sua moglie Alex, avvocatessa, Adam Fawley, ispettore della polizia di Thames Valley, con sede a Oxford, sa che tutto è possibile, e ormai poche cose riescono davvero a sconvolgerlo.Non si può dire lo stesso per gli abitanti di una strada silenziosa ed elegante di Oxford, dove, per puro caso, alcuni operai fanno una scoperta terribile: una ragazza, in evidente stato di shock, è rimasta per molto tempo prigioniera con il suo bambino di due anni nel seminterrato della casa del professor William Harper. Ma per Fawley e la sua squadra non è così semplice trarre conclusioni: William Harper, infatti, non solo è molto anziano, ma anche malato di Alzheimer. Difficile credere a quello che dice, difficile pensare che possa aver tenuto prigioniera con la forza una ragazza sicuramente più in forma di lui, e difficile fidarsi dei suoi ricordi...Le cose non faranno che complicarsi quando nel giardino di Harper viene trovato anche il corpo di Hannah, una donna scomparsa alcuni anni prima. Un caso che aveva destato molto scalpore perché quella di Hannah era una famiglia apparentemente perfetta. Per Adam Fawley e i suoi agenti è il momento di vederci chiaro. L'ispettore capirà che la verità sceglie sempre il modo più tortuoso per farsi avanti.Anche quando, in realtà, è sempre stata ben evidente. Bastava solo guardarla dalla giusta angolazione.Cara Hunter è il nuovo talento della narrativa crime britannica. Dentro il buio è il primo romanzo della serie che ha come protagonisti l'ispettore Adam Fawley e tutta la sua squadra di brillanti, ambiziosi e instancabili agenti di polizia.