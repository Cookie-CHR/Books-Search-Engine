I tre sconosciuti e altri racconti
Thomas Hardy
narrativa straniera racconti
https://www.qlibri.it/narrativa-straniera/racconti/I-tre-sconosciuti-e-altri-racconti/
In Hardy gli ambienti, i personaggi e gli intrecci tendono spesso ad accumulare piani differenti di realtà, mostrando i fatti e nascondendoli, o fotografandoli con cura per poi disperderne le apparenze in quesiti insolubili. Ne risulta un'immagine del mondo ambivalente, ora focalizzata in un mosaico iperrealista di dettagli, ora impressionistica o attraversata da tensioni metafisiche. È infatti tra le pieghe più profonde del reale che lo sguardo dell'autore scopre squarci inattesi e repentini di bellezza, concentrati in attimi di fulminante intensità, e capaci di farci presentire un disegno a monte dell'esistenza. 

