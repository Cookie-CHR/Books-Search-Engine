Qualcosa, là fuori
Bruno Arpaia
narrativa italiana fantascienza
https://www.qlibri.it/narrativa-italiana/fantascienza/Qualcosa,-la-fuori/
Italia, 2082: il Paese è quasi desertificato e la vita non è più possibile. Raggiungere la Scandinavia, l’unico territorio ancora favorevole agli insediamenti umani, rappresenta la sola salvezza per decine di migliaia di «migranti ambientali». Tra quei migranti, ci sono Marta con la figlia Sara, il vecchio Aziz, la signora Vargas con il figlio Miguel, e Livio Delmastro, un anziano professore. Proprio quest’ultimo, sedici anni prima, ha perso la moglie e il figlio in seguito ai progressivi cambiamenti climatici e ai profondi sconvolgimenti sociali e politici che ne sono derivati. Rimasto solo, decide di partire ma desidera più la morte che la salvezza. E tuttavia, quando, tra sete, fame e predoni, il loro viaggio si farà sempre più difficile e pericoloso, Livio si renderà conto che la vita gli sta imponendo dei doveri. Portare in salvo Marta, Sara e il piccolo Miguel diventerà la sua missione.

