Un matrimonio perfetto
Sarah Pinborough
Adulti Fiction Thriller 
https://www.edizpiemme.it/libri/un-matrimonio-perfetto
 18.50 €
Marcie Maddox ce l'ha messa tutta per arrivare dove si trova: finalmente, dopo anni di relazione clandestina, è la moglie di Jason ed è entrata a far parte di una élite esclusiva. Ma quel mondo conquistato a fatica, fatto di feste, alcol, yacht e case sontuose, quella vita lussuosa a Savannah, in Georgia, che Marcie ama tanto, non è facile da mantenere. Così come non è facile tenere vivo l'interesse di suo marito. Quando il socio di Jason, William, vedovo, rientra dal suo viaggio d'affari a Londra con una nuova moglie, tutti gli amici rimangono esterrefatti: la donna è affascinante, sexy, divertente. E giovanissima. Keisha, la nuova arrivata, ruba rapidamente il ruolo a Marcie, quello di bellissima seconda moglie. E Marcie si accorge subito dell'attrazione nata tra la giovane londinese e suo marito. Quali armi sarà disposta a usare per salvare il suo matrimonio e, soprattutto, quel posto tanto ambito nell'alta società?La vendetta è un piatto che va servito freddo, ma, nell'estate umida di Savannah, il sangue scorre così caldo che potrebbe facilmente ribollire fino a sfociare in una tragedia.Definita da Stephen King «una delle autrici di thriller più brillanti in circolazione», la scrittrice bestseller del Sunday Times Sarah Pinborough ci regala un altro romanzo compulsivo e ricco di colpi di scena che lascerà il lettore senza fiato.Qualcuno ucciderebbe pur di avere la vita di Marcie Maddox.Di cosa è capace lei, per tenersela stretta?