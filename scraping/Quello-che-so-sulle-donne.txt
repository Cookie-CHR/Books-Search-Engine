Quello che so sulle donne
 ADESSOSCRIVO 
Narrativa italiana
https://rizzoli.rizzolilibri.it/libri/quello-che-so-sulle-donne/
Prezzo: 16 €
Le donne sono un mistero. Il fatto che non le comprendiamo, l’idea che ci facciamo di loro, la convinzione di non poterle afferrare… Tutto questo le rende speciali. Tutto questo ce le fa amare.Vi è mai capitato di pensare che: “Io le donne non le capirò mai”? A William no. Lui sa che le donne vivono fortissimo, sa che si lasciano risuonare dentro ogni emozione e tengono le cose importanti sempre vicino al cuore. È psicologo, lui, e di donne ne ha salvate tante, strappate ai mostri della depressione e dell’anoressia. Poi è arrivata Sofia, una “ragazza uragano”, di quelle che riescono a sconvolgerti la vita in un istante. Un incrocio di sguardi, ed ecco che tutto comincia: innamorarsi, perdersi, rincorrersi e ritrovarsi legati. Lui silenzioso e riflessivo, lei che balla a piedi nudi e canta a squarciagola: sembrano opposti, ma non lo sono. Perché Sofia è come la luna, che appare nel cielo per metà, tenendo sempre un lato nascosto. È lì, nel buio, che conserva le sue paure, le parole che non dice, le parti del corpo che odia, le notti di passione, di sesso e di oscurità… Tutte le donne lo fanno, tutte nascondono una parte di sé. Ed è proprio quella la parte più donna di ogni donna, il volto segreto che gli uomini inseguono e desiderano. Grazie a Sofia, William metterà alla prova quello che sa – o crede di sapere – sull’amore. E scoprirà che un uragano può distruggerti, dominarti, farti impazzire. Ma quando lo incontri, è per sempre. 