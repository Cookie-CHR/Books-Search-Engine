Vieni a cercarmi
Lisa Gardner
gialli e thriller
https://www.librimondadori.it/libri/Vieni-a-cercarmi-Lisa-Gardner/
La scena del crimine è particolarmente efferata: nella casa quattro persone della famiglia sono state brutalmente assassinate, la quinta – una ragazza di soli sedici anni – risulta scomparsa. La giovane è davvero l’unica ad aver avuto la fortuna di scampare al massacro? O la sua assenza prova qualcosa di ben più sinistro? La detective D.D. Warren sta indagando sul caso, così come Flora Dane, una donna sopravvissuta in passato al suo aguzzino e che ora si è trasformata in un’implacabile vendicatrice. Guidati da un diverso senso di giustizia, le due protagoniste cercano di decifrare gli indizi lasciati dalla giovane che, vittima o prima sospettata, pare quasi sussurrare: «Vieni a cercarmi». Lisa Gardner, l’autrice che ha raggiunto la vetta delle classifiche del “New York Times”, torna con un thriller che trascina il lettore in un’appassionante corsa contro il tempo, dove due dei suoi personaggi più amati dovranno fare tutto il possibile per salvare la vita di una ragazza o per consegnarla alla giustizia. 