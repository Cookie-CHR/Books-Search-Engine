Tutta la verità su Ruth Malone
Emma Flint
Adulti Fiction Thriller 
https://www.edizpiemme.it/libri/tutta-la-veritasu-ruth-malone
 10.90 €
New York, 1965. Ruth Malone - divorziata e giovane madre di Cindy e Frank Jr. - è la Marilyn del quartiere. Le piace bere, uscire, avere uomini diversi, specie ora che ha dato il benservito al marito Frank. Finché, un mattino, Ruth non trova più i suoi piccoli tesori. Quando la polizia arriva, vede le bottiglie di bourbon vuote, i bigliettini d'amore di troppi uomini, e Ruth troppo truccata, troppo bella. Le vicine non risparmiano i pettegolezzi, e pian piano Ruth si accorge che la «verità» degli altri le si sta chiudendo sopra come il coperchio di una bara. Solo il giornalista Pete Wonicke cercherà di guardare oltre le apparenze, innamorandosi di questa donna sbagliata, che pagherà la propria imperfezione nel modo più terribile.Emma Flint è nata a Newcastle upon Tyne, nel nord-est dell'Inghilterra, nel 1974. Dopo gli studi, ha partecipato ai corsi di scrittura della famosa Faber Academy di Londra, da cui sono usciti autori come Renée Knight e S.J. Watson. Fin da ragazzina, è sempre stata appassionata di cronaca nera e true crime. Tutta la verità su Ruth Malone, ispirato a una storia vera, è il suo primo romanzo, un bestseller internazionale accolto da un grandissimo successo di critica e pubblico.