Il muro del silenzio
Nele Neuhaus
Adulti Fiction Thriller 
https://www.edizpiemme.it/libri/il-muro-del-silenzio
€ 18,90
Nella notte tra l'8 e il 9 ottobre 2014, una roulotte prende fuoco in un campeggio nella foresta vicino a Ruppertshain, città natale del commissario capo Oliver von Bodenstein. Viene rinvenuto un corpo carbonizzato: è il cadavere di Clemens Herold, figlio della proprietaria della roulotte. Poco dopo, anche sua madre, Rosemarie, viene trovata strangolata nella casa di cura dove è ricoverata. E questo è solo l'inizio di un'inarrestabile scia di delitti.Gradualmente, le indagini di Bodenstein e della collega Sander conducono all'estate del 1972, quando Artur Berjakov, il migliore amico di Bodenstein, scomparve nella foresta senza lasciare traccia. Un trauma infantile per Bodenstein e un dramma che molti abitanti di Ruppertshain avrebbero preferito dimenticare. Ora, al commissario capo tocca individuare e seguire il filo che lega queste morti alla sparizione del suo amico, quarantadue anni prima. In questo nuovo romanzo della serie che vede protagonisti gli investigatori Pia Sander e Oliver von Bodenstein, Nele Neuhaus descrive con minuzia la vita di un villaggio e dei suoi abitanti, creando un avvincente puzzle in cui la verità, immersa in un nodo di vertiginose bugie, prende forma tassello dopo tassello. Fino ad assumere contorni che mai avremmo creduto possibili.