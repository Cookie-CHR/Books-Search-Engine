Alice nel paese della vaporità
Francesco Dimitri
narrativa italiana fantascienza
https://www.qlibri.it/narrativa-italiana/fantascienza/Alice-nel-paese-della-vaporita/
Alice Liddell: orfana, antropologa, pratica le arti marziali, maneggia le armi, è annoiata e lascia Londra per inoltrarsi tra i Selvaggi della Steamland. Steamland è tutto ciò che sta fuori Londra, oltre il Muro delle Ventole. Piove quasi sempre e i paesaggio è disseminato di rifiuti tecnologici. Popolata da selvaggi, mutanti, vampiri, cavalieri, da Piante Carnogene, Danzatori Folli, Mistici Erranti. Immersa nella Vaporità. Vaporità: gas simile a vapore, è il più potente allucinogeno mai sintetizzato e respirarla a lungo aumenta il rischio di avere figli deformi. Infine ha una caratteristica ancora più bizzarra, la fluidità ascensionale. In pratica, camminando in orizzontale, normalmente la Vaporità ha la consistenza di nebbia e vapore. Ma muovendosi in verticale è possibile cavalcarne i gorghi, planare in una strana consistenza ovattata la cui natura nessuno scienziato ha mai capito.

