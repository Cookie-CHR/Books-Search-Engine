La freccia verde
Gianfranco Manfredi
romanzi storici fantasy e fantascienza
https://www.librimondadori.it/libri/La-freccia-verde-Gianfranco-Manfredi/
È il 1588. L’Invincibile Armata Spagnola è in rotta, l’Inghilterra ha vinto.
 Stanco delle fatiche di guerra, sir Edwin Barley ritorna a casa. Al suo fianco l’inseparabile Silenzio, guerriero imbattibile, gigantesco e muto. Ma ad attenderli non trovano la pace promessa.
 Il padre di Edwin è stato soggiogato dal fascino della nuova moglie, la crudele e perversa Grace, che ha costretto tutti i contadini a venderle i loro terreni. Chi ha rifiutato, come il padre adottivo di Silenzio, è stato barbaramente ucciso. Silenzio e Edwin riescono a vendicarsi, ma devono fuggire. Silenzio conosce la terra che può accoglierli: è il misterioso luogo da cui proviene, la comunità di Sion. Lì, nel cuore della foresta, uomini e donne vivono liberi, lontani dal giogo della legge e dall’ingiustizia sociale. Edwin vi trova persino l’amore, nella persona di Bidu, giovane e indomita arciera. Ma le macchinazioni di Grace non si placano, e mettono a rischio la sopravvivenza stessa di quell’angolo di paradiso. Edwin e Silenzio, insieme, riusciranno a trasformare gli allegri compari di Sion in un esercito di combattenti per la propria libertà e per la salvezza della foresta.
 Cantautore e sceneggiatore di fumetti come “Tex”, “Dylan Dog” e “Magico Vento”, Gianfranco Manfredi dà vita a una perfetta ricostruzione storica e mescola le suggestioni di classici come Robin Hood, Ivanohe e La freccia nera a una scrittura inventiva ed epica, ottenendo un ritmo modernissimo, incalzante. Un grande e sorprendente romanzo di avventura, dalla penna di uno scrittore di culto 