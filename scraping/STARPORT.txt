STARPORT
George R.R. Martin
Dieci anni fa, i rappresentanti di un collettivo interstellare di 314 Specie aliene sono atterrati sulla Terra, invitando gli umani a diventare la numero 315. Dopo ritardi che sembravano infiniti, ora lo Spazioporto di Chicago è operativo, meta di diplomatici, mercanti e turisti. Dentro, i suoi visitatori sono governati da un trattato intergalattico. Fuori, le strade vedono diffondersi le curiose e complicate interazioni tra umani ed extraterrestri. Charlie Baker, appena promosso alla squadra che supervisiona il distretto dello Spazioporto, non vede l’ora di mettere in pratica il suo entusiasmo per tutto ciò che è extraterrestre; semplicemente non si aspetta di arrivare in ufficio il primo giorno sul sedile posteriore d’una volante di polizia, e in manette. La tenente Bobbi Kelleher è sposata con il suo lavoro, il che la pone spesso in contrasto con Lyhanne Nhar-Lys, paladino della sicurezza dello Spazioporto e uno dei guerrieri più fieri della galassia. Infiltrato sotto copertura in una banda di estremisti antialieni, il detective Aaron Stein non ha problemi nell’unire il lavoro al piacere finché non si rende conto che c’è in atto un complotto per assassinare l’emissario di un controverso accordo commerciale, con una scorta di fucili laser trafugati. La polizia di Chicago deve assolutamente fermare questi squilibrati prima che facciano infuriare l’intero universo. Basata sulla sceneggiatura dell’episodio pilota di una serie TV scritta da George R.R. Martin e adattata e illustrata da Raya Golden, l’artista candidata all’Hugo Awards, questa graphic novel porta la visione senza pari di Martin a vita scatenata. Un’avventura piena di umorismo e pathos, ricca di citazioni scanzonate e inesauribile energia inventiva, un giallo vorticoso e ironico che strizza l’occhio a Men in Black e ai polizieschi anni ’70 e sa raccontare il razzismo e l’amicizia, la ferocia ottusa e la capacità di superare schemi e pregiudizi. Con tutto l’intrigo, l’ingegnosità e l’atmosfera che hanno reso Game of Thrones un fenomeno mondiale, Starport inaugura un nuovo capitolo nella carriera di una superstar del fantasy e della fantascienza. 