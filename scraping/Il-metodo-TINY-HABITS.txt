Il metodo TINY HABITS
Brain J. Fogg 
Gatti blu
https://bur.rizzolilibri.it/libri/il-metodo-tiny-habits/
18.00 €
Tutti, almeno una volta nella vita, abbiamo cercato di trasformare qualcosa di noi stessi, ma ci siamo presto resi conto che creare una nuova abitudine è quasi impossibile, finendo rapidamente scoraggiati. La strategia ideata da BJ Fogg PhD, che per la prima volta raccoglie i suoi studi in questo libro, punta a scardinare il pessimismo tramite il paradigma dei “piccoli passi”: un metodo alla portata di tutti per rivoluzionare la propria vita, sostenibile e duraturo. Con uno stile semplice ma accurato, il fondatore del Behavior Design Lab di Stanford, uno dei massimi esperti mondiali di studi comportamentali, ci accompagna in un percorso in tre “passi” – iniziare dalle piccole cose, individuare il proprio personale stimolo all’azione e festeggiare ogni successo – per dare una svolta alla nostra esistenza nel modo più spontaneo, così come hanno fatto le migliaia di persone che hanno seguito i suoi insegnamenti. Con consigli pratici specifici per gestire lo stress al lavoro – anche nelle professioni più impegnative, come quelle sanitarie −, per mantenere il benessere personale, per riportare l’armonia in famiglia e, infine, per ridurre l’impatto degli eventi che ci colpiscono tutti in un’epoca di forte incertezza. Un libro innovativo e in controtendenza, che insegna in modo concreto ed efficace a vivere più felici e più sani nel mondo che sta cambiando.