La vittima dell'anno
Jack Ritchie
narrativa straniera racconti
https://www.qlibri.it/narrativa-straniera/racconti/La-vittima-dell'anno/
Se avete deciso di avvicinarvi al duro mondo del crimine, questa raccolta di racconti è fatta per voi. Se avete deciso di rimanervene alla larga, ancora meglio. Dalle storie di Jack Ritchie imparerete comunque parecchio. Divertendovi. Di sicuro, vi renderete conto di come sia impossibile fidarsi di persone, pensieri, circostanze e… di Jack Ritchie, soprattutto. Nessuno è totalmente affidabile, i pensieri vanno e vengono, nulla è definitivamente assodato. Pensate di reclutare un killer fra i vostri dipendenti, certi che non vi tradirà perché ha imbrogliato le carte quando l’avete assunto? O di pareggiare qualche innocua partita contabile fuori posto, pensando che dieci dollari in più non siano certo una grande insidia? Siete per caso convinti che la vita dietro le sbarre sia una cosa terribile, e conviene far di tutto pur di non finire in gattabuia? Abbandonate qualsiasi pregiudizio, e leggete questi racconti.

