La maledizione degli Usher
Robert McCammon
narrativa straniera gialli
https://www.qlibri.it/narrativa-straniera/gialli/La-maledizione-degli-Usher/
Per intere generazioni la Casa degli Usher ha prosperato e si è arricchita grazie alla realizzazione e alla vendita di micidiali armi da guerra. Ma un'entità malefica ha vissuto e si è sviluppata all'interno della casa, una remota eredità di depravazione e di sangue che imbratta i corridoi della tenuta di famiglia... Liberamente ispiratesi a "Il crollo di Casa Usher" di Edgar Allan Poe, McCammon s'insinua sapientemente nella trama originaria, ponendo un dubbio: e se la storia non fosse finita con la morte di Roderick e Madeline, più di cento anni fa? Se ci fosse stato un fratello a portare avanti il nome di famiglia, oltre che a ereditarne il deplorevole patrimonio lordato di sangue? Ambientata ai giorni nostri nel Nord Carolina, "La Maledizione degli Usher" ha inizio con il ritorno a casa di Rix, scrittore fallito con alle spalle un matrimonio sfociato in tragedia. Ad attenderlo, il padre sul letto di morte. Rix è un convinto pacifista, e non ha alcuna intenzione di subentrare nel giro d'affari di 10 miliardi di dollari al quale è predestinato. Ma la Casa lo ha scelto: sarà lui a ereditarne le redini, non solo per quanto riguarda l'opulento patrimonio, che si dice maledetto, ma anche per gli orripilanti e terribili segreti che abitano e governano la Casa degli Usher.

