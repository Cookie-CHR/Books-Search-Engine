L'amore è cieco
William Boyd
narrativa straniera romanzi storici
https://www.qlibri.it/narrativa-straniera/romanzi-storici/L'amore-e-cieco/
Ambientato alla fine del XIX secolo, L’amore è cieco segue le vicende di Brodie Moncur, un giovane musicista scozzese, educato e di bell’aspetto, che lavora come accordatore di pianoforti a Edimburgo. Quando a Brodie viene offerto un lavoro a Parigi, il ragazzo coglie l’opportunità di fuggire da Edimburgo e dal suo tirannico padre ecclesiastico, e inizia un nuovo capitolo completamente diverso nella sua vita. A Parigi, un fatidico incontro con un pianista famoso cambia irrevocabilmente il suo futuro e scatena una ossessiva relazione d’amore con una bellissima soprano russa, Lika Blum. Da Parigi a San Pietroburgo, l’amore di Brodie per Lika e le sue pericolose conseguenze lo porteranno in giro per l’Europa e oltre, in un’epoca di travolgente cambiamento, mentre il Diciannovesimo secolo diventa il Ventesimo. L’amore è cieco è un racconto di vertiginosa passione e brutale vendetta; dello sforzo artistico e delle illusioni che crea; di tutte le possibilità che la vita può offrire, e di quanto possano crudelmente essere spazzate via. Intimo ritratto della vita di un uomo e, al contempo, lucido sguardo alle contraddizioni che animano gli inizi del Ventesimo secolo, L’amore è cieco è il nuovo, magistrale romanzo di uno dei più amati narratori della Gran Bretagna.

