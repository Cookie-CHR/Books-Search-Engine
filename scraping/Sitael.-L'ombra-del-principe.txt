Sitael. L'ombra del principe
Alessia Fiorentino
narrativa italiana fantasy
https://www.qlibri.it/narrativa-italiana/fantasy/Sitael.-L'ombra-del-principe/
La trama e le recensioni di "Sitael. L'ombra del principe", romanzo di Alessia Fiorentino edito da Fabbri. Etenn e Stacra sono Luce e Ombra. Sono i gemelli nati da Qurasch, figlio del Demonio, ma non potrebbero essere più diversi. Etenn ha i capelli color del grano e occhi dorati che rivelano il suo Potere di Possedere la Luce; Stacra invece ha lo sguardo rosso come il sangue ed è stato creato con lo scopo di dominare la Terra di Lycenell. Ma nonostante Stacra sia immortale, Etenn è pronto a tutto pur di fermarlo. Insieme a Cheyun — inseparabile amica per la quale scopre di provare un sentimento inaspet tato — e a nuovi compagni, Etenn dovrà compiere un viaggio lungo e pericoloso, attraverso foreste insidiose e paesaggi incantati, destreggiandosi tra strane creature, tradimenti e feroci nemici. Ma durante la sua avventura il giovane principe verrà protetto dal Sitael, la potente arma di Luce a cui è stato destinato. Tuttavia, guardando le farfalle nere oscurare il cielo sopra la grande battaglia che deciderà la sorte di Lycenell, Etenn capisce che il fato lo condurrà verso uno scontro fratricida che lui non ha alcuna speranza di vincere. Mentre nella sua anima si agita la paura di perdersi nelle tenebre, come il padre Qurasch.

Alessia Fiorentino è nata a Palermo nel 1990. Coltiva la passione per la scrittura da quando ha 14 anni, e da allora ha concluso un libro all’anno. Per Rizzoli ha pubblicato la prima avventura della trilogia del Sitael, La seconda vita (2011).

