Chorams
Angelo Franco
narrativa italiana fantasy
https://www.qlibri.it/narrativa-italiana/fantasy/Chorams/
Oscar, incuriosito dalla trama di un libro casualmente rinvenuto nella biblioteca paterna, si lascia rapire dal sogno della sua notte. Ed eccolo catapultato, senza cognizione alcuna, in un regno sconosciuto minacciato da una terribile guerra. Nella Valle della Vita, il luogo misterioso ove tutte le virtù sono custodite in scrigni inaccessibili, è scomparsa la perla della Speranza. L’animo umano vacilla, non ha più certezza dell’avvenire, il Regno è in pericolo. Tra mille peripezie, in uno scenario ove alla malvagità si contrappone l’umiltà dei semplici, si snoda il racconto. Solo un forestiero, venuto da un altro mondo attraverso il suo sogno, potrà ristabilire il dominio della speranza come racconta l’antica profezia, riuscendo ad evocare il potere dell’antico corno dei draghi di Chorams.

