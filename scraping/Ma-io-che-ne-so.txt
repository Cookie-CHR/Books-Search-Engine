Ma io che ne so?
Fraffrog
Narrativa Contemporanea
https://www.librimondadori.it/libri/ma-io-che-ne-so-fraffrog/
17.00 €
Il protagonista di questo racconto a fumetti è un millennial poco più che ventenne che, come tanti suoi coetanei, non è ancora riuscito a dare una direzione precisa alla sua vita. Ancora in casa con i genitori, di cui mal tollera la chioccia presenza, passa le sue giornate tra Netflix, videogame e sonore dormite, in attesa che arrivi una qualche ispirazione su come trasformare la sua esistenza. Un giorno viene rapito da una misteriosa nave spaziale aliena. Le strane creature che lo accolgono a bordo gli raccontano che sono approdate sul nostro pianeta con una missione ben precisa: capire che cosa sia veramente l’amore. Nella loro ultima ricognizione sulla terra, infatti, hanno trovato un libro antico in cui si celebra la “potente arma dell’amore”. Fosse davvero così, sarebbero costretti ad annientare il pianeta terra perché non potrebbero permettere agli uomini di avere un’arma tanto letale tra le mani. Il millennial perciò ha il compito di aiutarli a capire quale sia la natura di questa cosa di cui gli uomini tanto parlano. Peccato che il ragazzo non abbia mai riflettuto a fondo sulla natura e le molteplici declinazioni di questo sentimento e che non sia per niente un fine parlatore. Per fortuna vengono in suo soccorso video, matite e penne… 