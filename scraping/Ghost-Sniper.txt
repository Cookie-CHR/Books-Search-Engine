Ghost Sniper
Scott McEwen
Romanzi storici, Fantasy e Fantascienza
https://www.librimondadori.it/libri/ghost-sniper-scott-mcewen-thomas-koloniar/
€ 20,00
Città del Messico. Chance Vaught, agente speciale del servizio di sicurezza diplomatico statunitense, riceve l’incarico di proteggere la direttrice dell’Ufficio di controllo nazionale sulle droghe, Alice Downly. Ma durante il trasferimento per scortare la “zarina dell’antidroga” a un incontro con il governo messicano, il convoglio allestito da Vaught viene duramente attaccato dagli uomini dei cartelli, guidati dalla figura di uno spietato e infallibile cecchino americano, conosciuto come Ghost Sniper, ombra minacciosa che lascia dietro di sé solo una silenziosa scia di morte. Per dare la caccia al pericoloso assassino e riportare la situazione alla normalità, il direttore della CIA Robert Pope decide di inviare in Messico gli agenti dell’unità antiterrorismo che risponde ai suoi ordini diretti, operando spesso ai confini della legalità. Perso ogni contatto con Gil Shannon, il suo uomo più fidato, Pope sarà costretto a far entrare in azione l’ex Navy SEAL Daniel Crosswhite, il “migliore e spesso sconsiderato amico” di Gil. Vaught e Crosswhite dovranno così collaborare per cercare di eliminare l’inafferrabile Ghost Sniper e smascherare la fitta rete di corruzione che coinvolge narcotrafficanti, polizia e governo messicano, in un crescendo adrenalinico di pura azione che condurrà verso un finale totalmente inaspettato. Scott McEwen, l’acclamato autore di American Sniper, riesce ancora una volta a proiettare il lettore nell’ambiente duro e pericoloso in cui operano gli uomini delle forze speciali: con la sua consueta maestria, rappresenta in modo vivido e credibile le ambigue manovre e i sottili giochi di potere attraverso i quali politici, faccendieri e militari muovono i fili di terribili vicende di cui, troppo spesso, siamo tenuti completamente all’oscuro. 