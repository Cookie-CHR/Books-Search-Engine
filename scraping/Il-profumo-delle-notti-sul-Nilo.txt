Il profumo delle notti sul Nilo
Ahdaf Soueif
narrativa straniera romanzi
https://www.qlibri.it/narrativa-straniera/romanzi/Il-profumo-delle-notti-sul-Nilo/
Un vecchio baule da viaggio, un arazzo egiziano, un diario rilegato, un pacchetto di lettere, un fascio di giornali inglesi e arabi dei primi del Novecento. Frammenti emersi dal passato perché qualcuno ne ritessesse la trama. Perché due donne, Isabel e Amal, in un sodalizio inatteso e sincero, sottraessero all'oblio una storia che meritava di sopravvivere nella memoria. Una storia di passione e coraggio, di amore travolgente e inevitabile come il flusso delle maree. E così, docilmente, la vita di Anna riemerge, talmente reale e tangibile che presente e passato finiscono quasi per confondersi. E con lei quella di Sharif Pasha, l'uomo che le distese sabbiose dell'Egitto le hanno consegnato come un dono prezioso e inaspettato. Colui che da sempre era inscritto nel suo destino. La loro vicenda si intreccia con la storia di un Paese che ha conosciuto la gloria e l'umiliazione, l'orgoglio e la sconfitta. Tra i paesaggi senza tempo di una terra dal fascino inesauribile, un racconto vibrante e indimenticabile.

