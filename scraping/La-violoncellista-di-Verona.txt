La violoncellista di Verona
Alyson Richman
Adulti Fiction Varia 
https://www.edizpiemme.it/libri/la-violoncellista-di-verona
€ 18,50
A volte la cosa più coraggiosa che puoi fare è seguire le tue passioni.Portofino, 1943. Una giovane donna scende dal pontile di una nave, mettendo piede nel piccolo villaggio di pescatori incastonato tra le colline. Anche se ormai ha imparato a non farsi notare nella folla, ogni volta Elodie prova la stessa sensazione: paura. Perché sa che gli ufficiali nazisti ai quali dovrà mostrare i suoi documenti falsi la guarderanno dritta negli occhi, le faranno domande. Così resta lì, immobilizzata dal terrore, finché un uomo, che lei non ha mai visto prima, si fa avanti, comportandosi come se la conoscesse da sempre. Sotto gli occhi dei tedeschi, si allontanerà con lui, verso la casa sopra il porto, sulla meravigliosa scogliera a picco sul mare... Solo pochi mesi prima, Elodie era una ragazza come tante, che abitava a Verona coltivando la sua grande passione: il violoncello. Ma l'incontro con Luca, giovane e appassionato libraio, aveva cambiato ogni cosa, facendole conoscere il mondo della Resistenza. Nel corso di un viaggio lungo ed emozionante, Elodie impara così che il suo talento e la sua passione per la musica possono salvare vite, e soprattutto che si può sempre fare la differenza, anche quando il mondo intero sembra allo sbando.Sullo sfondo dell'Italia della Seconda guerra mondiale, il nuovo romanzo di Alyson Richman, autrice dell'amatissimo bestseller Un giorno solo, tutta la vita, cattura i timori, le speranze e gli amori di un'epoca di incertezza, intrecciando sogni, tragedia e coraggio.