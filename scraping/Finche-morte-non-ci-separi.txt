Finché morte non ci separi
Jane Corry
Adulti Fiction Thriller 
https://www.edizpiemme.it/libri/finche-morte-non-ci-separi
€ 18,90
Ci sono tradimenti che continuano anche dopo la morte.Ci sono promesse infrante che spezzano il cuore.Il giorno in cui riceve la comunicazione della polizia, Vicki, aromaterapeuta divorziata, non sa cosa pensare: il suo ex marito David, l'uomo che le ha rovinato la vita, che l'ha tradita e poi lasciata per la sua segretaria, proprio quando a lei era stata diagnosticata una forma di epilessia, è scomparso. La prima reazione è di sollievo: forse è meglio così. Ma quando tutti gli indizi fanno pensare che David sia morto, le cose si complicano. Vicki decide di affrontare Tanya, la nuova moglie dell'uomo, ma l'incontro finisce in un modo del tutto inaspettato. Cosa è successo realmente la notte in cui è scomparso David? Vicki si ritroverà a doversi difendere da un'accusa di omicidio. Come farà a dimostrare la propria innocenza, quando lei stessa non ne è sicura? La sua memoria è offuscata dalle medicine e dalla malattia...Il nuovo thriller bestseller di Jane Corry, con colpi di scena brillanti, coinvolge il lettore fino all'ultima pagina, dimostrando ancora una volta l'abilità di questa autrice nel creare suspense e tensione, e nel costruire personaggi con segreti inimmaginabili.