Progetto ASAB
Donatella Battaglia
narrativa italiana fantascienza
https://www.qlibri.it/narrativa-italiana/fantascienza/Progetto-ASAB/
Nel 2412 Helena Dale, ricercatrice presso un’università americana, si occupa, nella cosiddetta valle morta, di ricerche su una sostanza chiamata aneurite, quando ha delle visioni di situazioni che lei non conosce, e non capisce a chi appartengano. Questi episodi si ripetono altre volte e sono momenti in cui la giovane prova un totale smarrimento. Qualche giorno dopo viene condotta in un centro di ricerca in cui la dottoressa White le spiega che quando Helena era ancora una bambina e soffriva di forti mal di testa il medico che l’aveva in cura, il dottor Stone, l’ha sottoposta ad una sorta di esperimento, attivando una parte silente del suo cervello. Si trattava del progetto ASAB, al quale furono sottoposti altri bambini, diventati ormai adulti; e infatti, dopo qualche giorno, giungono al centro altre ‘vittime’ del professore. Tuttavia, la dottoressa White non è così limpida come sembra… All’università, intanto, i colleghi e il capo di Helena si stanno muovendo per ritrovarla. Nel giro di poco tempo la vita di Helena subirà importanti cambiamenti e verrà catapultata in rocambolesche avventure che avvinceranno il lettore fino all’ultima pagina.

