Coltiva il tuo orto, fai fiorire il mondo
Gianni Gaggiani 
Gatti blu
https://bur.rizzolilibri.it/libri/coltiva-lorto-fai-fiorire-il-mondo/
Prezzo: 15.00 €
Aspettare la crescita dei germogli, riappropriandosi del senso del tempo in antitesi alla filosofia del “tutto e subito”. E poi assaporare ciò che si è coltivato, anche ortaggi e frutti introvabili al supermercato. Tutto questo ce lo insegna l’orto, piccolo o grande, in giardino o sul balcone, in campagna o in città. Questo libro – che è a un tempo un manuale pratico e un testo di ispirazione – ci spiega come iniziare, quali piante scegliere a seconda del tipo di orto che abbiamo in mente, come comportarsi con i diversi ortaggi, fino all’impegno che, come in tutte le cose della vita, richiede far crescere qualcosa. Nella prima parte viene analizzato il significato della coltivazione di piante a scopo alimentare, con riferimento anche all’agricoltura. Vengono quindi forniti consigli colturali per aiutare, soprattutto chi è alle prime armi, a coltivare un proprio orto in maniera efficace, a prescindere dallo spazio a disposizione, con schede degli ortaggi che non possono mancare. Infine, l’autore offre una riflessione sul significato di coltivare oggi un orto in Occidente, dove non è più un fondamentale strumento di sussistenza familiare come accade ancora in molte zone del pianeta. Un’idea di orto che parte dalla pratica per giungere alla scoperta del senso di sé e del mondo in cui viviamo. 