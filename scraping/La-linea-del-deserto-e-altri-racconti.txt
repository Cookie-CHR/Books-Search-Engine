La linea del deserto e altri racconti
Georges Simenon
narrativa straniera racconti
https://www.qlibri.it/narrativa-straniera/racconti/La-linea-del-deserto-e-altri-racconti/
«Signore e signori... ehm!... Sulla nostra nave... ehm!... è appena accaduto... ehm!... un evento increscioso... un evento di eccezionale gravità... ». Con ogni probabilità il comandante era il mari­naio più placido, meno votato all’avventura di tutto il Pacifico, e passava la maggior parte del tempo chiuso in cabina a dipingere all’acquerel­lo paesaggi che copiava da cartoline. Paonazzo per l’emozione, non osò guardare i passeggeri mentre annunciava: «Hanno rubato i gioielli di Lady Bramson!». Un fulmine a ciel sereno. A bordo di un grande pi­roscafo queste parole avrebbero scatenato un’agitazione febbrile e una ridda di commenti. Ma a bordo del Gordon c’erano solo sei passegge­ri, ciascuno dei quali rimase impietrito al proprio posto, con la fronte imperlata di sudore e la sen­sazione che gli altri sospettassero di lui.

