Mirandomi in appannato specchio
Vittorio Alfieri
narrativa italiana classici
https://www.qlibri.it/narrativa-italiana/classici/Mirandomi-in-appannato-specchio/
«Mi stimo poco durante il giorno, ma la sera, appena ho la penna in mano, credo di valere pure qualcosa». I due giornali, del 1774-75 e del 1777, sono le uniche pagine diaristiche che Vittorio Alfieri abbia lasciato. Testimoniano del periodo più intenso della sua vita, quello giovanile che immediatamente precede e subito segue la sua prima tragedia (che è del 1775). Raccontano dunque della sua maturazione di uomo e di scrittore, mentre le burrasche della vita esterna e del suo mondo interno lo agitano, nel senso vero, tra i due scogli del terrore di essere un mediocre e della consapevolezza eroica di dover dire con la sua arte qualcosa di importante. Alfieri non li scrisse per la pubblicazione, sebbene precorrano il genere del romanzo in forma di diario.

