E' successo anche a me
Giuseppe Culicchia
narrativa italiana romanzi
https://www.qlibri.it/narrativa-italiana/romanzi/E'-successo-anche-a-me/
Un padre e una figlia di 16 anni che, dopo una delusione d’amore, ha detto di voler farla finita. Una ragazza come tante, con le sue Buffalo nere, le cuffie tra i riccioli e una profonda adorazione per il suo papà. Un giorno lui, per correre da lei, si rompe una rotula e, alla fine, è lei a dover soccorrere lui. Qui, in un anonimo Pronto Soccorso, il padre inizia a raccontarle del suo amore giovanile per un’insegnante che lo aveva rifiutato. A nulla erano serviti lettere di fuoco e consigli degli amici. Padre e figlia si scoprono uguali e come tali più vicini. La storia d’amore paterna si era persa nel nulla quando, giovane artista lui, signora di mezza età lei, si erano incontrati di nuovo e lui non l’aveva neanche riconosciuta. È così che accade. La vita a volte si gira da un’altra parte e non si riconosce più negli amori mancati.

