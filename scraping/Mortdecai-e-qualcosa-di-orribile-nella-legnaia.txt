Mortdecai e qualcosa di orribile nella legnaia
Kyril Bonfiglioli
Varia Fiction Adulti 
https://www.edizpiemme.it/libri/mortdecai-e-qualcosa-di-orribile-nella-legnaia
 17.50 €
Come spesso accade ai gentiluomini invisi al potere (ad esempio, perché devono allo stato una ingente quantità di quattrini) o ai mercanti d’arte che hanno avuto qualche incidente di percorso (ad esempio, hanno rubato un Goya dal Prado), anche Charlie Mortdecai ha scelto l’esilio. In questo caso, in un luogo remoto come l’isola di Jersey, al largo della costa inglese, dove «l’unico mammifero di stazza oltre alla donna locale è la mucca Jersey», i creditori non arrivano e si beve dell’ottimo whisky a prezzi stracciati – sempre se si riesce a sopportare la rozzezza infinita dei nativi. A Jersey, insieme alla moglie Johanna e all’amato valletto Jock, Charlie sembra trovare finalmente riposo; finché una serie di aggressioni fa pensare che anche l’isola di Jersey pulluli di malviventi, non meno dei cari vecchi quartieri malfamati di Londra. Malviventi al cui richiamo Charlie non può restare indifferente...Dopo essersi fatto beffe dei romanzi di spionaggio nei primi due capitoli della saga di Mortdecai, Kyril Bonfiglioli gioca qui con il mystery gotico, e con formidabile arguzia mette in scena un Mortdecai detective, alle prese con streghe dai tre capezzoli, vacche dagli occhi di cerbiatta, e – ogni tanto – qualche bicchierino per riposarsi. Per veri intenditori dello humour, un romanzo che vi delizierà.