L'ombra della notte
Deborah Harkness
Varia Fiction Adulti 
https://www.edizpiemme.it/libri/lombra-della-notte
 15.00 €
Dopo che Diana Bishop, studiosa di storia e alchimia, e discendente da una nota stirpe di streghe, ha ritrovato e irrimediabilmente restituito alla biblioteca Bodleiana di Oxford l'Ashmole 782,﻿﻿﻿ il manoscritto che conserva i segreti per la sopravvivenza di demoni, streghe, lupi mannari, vampiri e tutte le creature ultraterrene, la sua vita ha preso una direzione inaspettata. Come lei, anche Matthew, giovane vampiro e studioso di genetica, vuole decifrare il testo, e sarà proprio il legame fatale con l'Ashmole 782, oltre al loro amore, a catapultarli nel cuore dell'Inghilterra elisabettiana del 1590 alla ricerca del manoscritto. Alla corte della regina, li accoglie un esclusivo circolo di personaggi, la misteriosa «Scuola della Notte», che raggruppa famose personalità e intellettuali del tempo, tra cui il drammaturgo Christopher Marlowe, il poeta George Chapman, l'astronomo e matematico Thomas Harriot. Ma in anni di spietata caccia alle streghe e diffuso pregiudizio, l'unione dei due giovani rischia di scatenare un conflitto di proporzioni inimmaginabili e la loro unica speranza di salvezza sarà mettere a punto un piano per rubare il testo alchemico e fare ritorno al XXI secolo.