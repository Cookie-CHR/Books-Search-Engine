L'anno della vittoria
Mario Rigoni Stern
narrativa italiana romanzi storici
https://www.qlibri.it/narrativa-italiana/romanzi-storici/L'anno-della-vittoria/
L'anno della vittoria è quello che va dal novembre 1918 all'inverno successivo, e si annuncia con «un silenzio profondo e impressionante» che segue i furiosi cannoneggiamenti degli ultimi giorni di guerra. Quando il giovane Matteo, saltando i posti di blocco militari, riesce a salire fino al suo paese sull'Altipiano, che aveva abbandonato quattro anni prima, rimane impietrito. La guerra non ha lasciato più nulla di quello che il ragazzo aveva custodito nel ricordo, né case, né prati, né boschi. Il regno dei cervi, degli urogalli e degli abeti bianchi non esiste più: affiora soltanto una distesa lunare di macerie e di crateri spenti. Quella che Mario Rigoni Stern racconta è la storia di una famiglia e di un paese, il lento e faticato ritorno alla vita. Moderni Robinson, Matteo e i suoi devono arrangiarsi con i relitti di un immane naufragio, riprendere una fatica di formiche, riannodare i fili degli affetti e dei sentimenti, tornare a cercare un dialogo con la natura di casa, sullo sfondò di tensioni e di inquietudini. 

