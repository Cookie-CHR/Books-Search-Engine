Il gatto parla
Bash Dibra
Varia Non fiction Adulti 
https://www.edizpiemme.it/libri/il-gatto-parla
 14.90 €
I gatti sono animali intelligenti e ragionevoli, capaci di immenso affetto e lealtà e desiderosi di collaborare con il loro compagno umano. Basta che si sappia come chiederglielo. Per i cani, un comando. Per i gatti, tutt’al più, un suggerimento. Il segreto è sapere cosa suggerire e come. Il passo fondamentale per instaurare una relazione uomo-gatto soddisfacente per entrambi è imparare il loro linguaggio, decifrare i miagolii, le espressioni facciali, i movimenti del corpo. E chi può aprirci le porte del vocabolario felino meglio di un cat-trainer di professione, abituato a trattare con gatti di tutti i tipi, perfino con quelli, magari un po’ viziati, di star come Jennifer Lopez, Martin Scorsese, Kim Basinger e Calvin Klein? Attraverso semplici ma efficaci suggerimenti, l’autore insegna a socializzare con il gatto, a vedere il mondo come lo vede lui, a capire il suo linguaggio! Imparerete le “parole” per insegnare al vostro micio a non farsi le unghie sul divano, a non arrampicarsi sulle tende o a non mangiare le piante. Il vostro gatto sarà un animale appagato e sano e voi potrete godervi la sua compagnia senza rimetterci i mobili. E della vostra relazione si potrà dire, come nelle fiabe, che vissero per sempre felici e contenti.