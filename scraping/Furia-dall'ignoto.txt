Furia dall'ignoto
Lloyd Biggle
narrativa straniera fantascienza
https://www.qlibri.it/narrativa-straniera/fantascienza/Furia-dall'ignoto/
L'oggetto sconosciuto giunge senza preavviso, gettando una spirale di devastazione nel pacifico paesaggio campestre. Reca con sé i resti di un essere stranamente umano, e... una farfalla. Una farfalla che non può esistere. L'apparizione stessa della capsula è un mistero. Tutto sta a confermare che la furia scaturita dall'ingnoto proviene non dallo spazio ma dal tempo. Questa è la plausibile teoria di Bowden Karvel. Ma la capsula misteriosa svanisce accidentalmente, di colpo, durante un esperimento. Un'altra ne compare, portando rovina e morte in un villaggio. Non l'accompagna nessuna farfalla, questa volta. E, all'interno, ci sono i resti di un essere extraterrestre. Che cosa accadrebbe se la furia distruttrice colpisse una città popolosa? Quando la prima capsula torna (per fortuna in un deserto), risulta evidente che qualcuno deve riportarla al punto di provenienza, per far cessare quelle pericolose spedizioni. È una sconvolgente esperienza nel lontano futuro e in un remoto passato terrestre, antecedente alla comparsa dell'uomo. 

