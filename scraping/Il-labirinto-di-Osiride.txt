Il labirinto di Osiride
Paul Sussman
romanzi storici fantasy e fantascienza
https://www.librimondadori.it/libri/Il-labirinto-di-Osiride-Paul-Sussman/
È passato molto tempo e tante cose sono cambiate dall’ultima volta in cui il detective della polizia di Gerusalemme Arieh Ben-Roi e l’ispettore della polizia di Luxor Yusuf Khalifà si sono incontrati. Sul punto di diventare padre per la prima volta, Ben-Roi è alle prese con un efferato omicidio avvenuto nella cattedrale armena di Gerusalemme. La vittima è una giornalista che stava facendo ricerche sul traffico del sesso in Israele. Quando nel corso delle indagini emerge un collegamento tra la donna e un ingegnere inglese scomparso a Luxor nel lontano 1931, Ben-Roi si rivolge al vecchio amico e collega Khalifà.
 Anche la vita di quest’ultimo è molto cambiata, ma non per il meglio. Turbato da problemi personali e impegnato a sua volta in una difficile indagine – una serie di misteriosi avvelenamenti dell’acqua dei pozzi nel deserto egiziano – Khalifà accetta di aiutare il collega in ricordo dei vecchi tempi.
 Inevitabilmente le indagini si intrecciano, conducendo i due poliziotti alla scoperta di una sinistra rete di violenze, abusi, corruzione e terrorismo internazionale. E tutto porta al Labirinto di Osiride, un mistero egiziano vecchio di tremila anni.
 Yusuf Khalifà e Arieh Ben-Roi, già protagonisti del bestseller L’ultimo segreto del Tempio, si ritrovano in questo nuovo esplosivo romanzo, in cui Paul Sussman mescola con grande abilità indagini poliziesche e misteriose scoperte archeologiche, confermandosi uno dei migliori interpreti del thriller di avventura. 