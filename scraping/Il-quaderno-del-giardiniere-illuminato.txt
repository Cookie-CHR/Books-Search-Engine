Il quaderno del giardiniere illuminato
Geoff Tibballs
Adulti Non fiction Varia 
https://www.edizpiemme.it/libri/il-quaderno-del-giardiniere-illuminato
 16.90 €
"Non ha bisogno di niente", "Resiste a tutto", "Fiorisce ogni anno". Quante volte abbiamo comprato e messo nel nostro giardino o sul nostro balcone piante e fiori fidandoci di queste indicazioni, per poi scoprire che hanno bisogno di più cure di un bonsai e la cui unica possibilità di sopravvivere all'inverno è di stare in una serra, perché fuori più di un anno non ce la fanno, e solo a patto che chiocciole e altri animaletti si siano messi a dieta.Dopo aver visto passare prematuramente a miglior vita molte piante comprate a caro prezzo, l'autore, appassionato ed esperto giardiniere, ha deciso di stilare un elenco di quelle davvero indistruttibili. 100 piante che per le minime cure richieste - un po' d'acqua bisogna pur dargliela - possono prosperare in qualunque giardino o terrazzo: poco attraenti per i parassiti, si accontentano di qualunque terreno accettabile e sanno far fronte a quasi tutte le intemperie che l'inverno possa riversar loro addosso.Divisa in otto sezioni, dalle erbacee perenni alle piante annuali e biennali, dagli arbusti ai bulbi, con un utile voto da 1 a 10 per ogni scheda a indicare il rapporto qualità-prezzo, questa guida smart diventerà uno strumento imprescindibile sia per i giardinieri in erba che per gli esperti.Con questi suggerimenti, vi assicurerete giardini e balconi lussureggianti e colorati tutto l'anno con il minimo sforzo, e avrete così più tempo da dedicare al primo vero dovere di ogni giardiniere: rilassarsi su una sdraio con un bel bicchiere di vino, signori e padroni di tutto ciò che sfiora lo sguardo.