Questa è l’ultima volta che ti dimentico
 Levante 
Best bur
https://bur.rizzolilibri.it/libri/questa-e-lultima-volta-che-ti-dimentico-2/
Prezzo: 13.00 €
Tutti abbiamo cose che non riusciamo a dimenticare. Quel commento velenoso, quell’amore finito, quel giorno in cui la vita ci ha lasciato una cicatrice. Eppure, senza questi dolori, non saremmo le persone che siamo oggi. Lo sa bene Anna, quattordici anni e un’adolescenza vissuta nell’entroterra siciliano. Lei, che i ricordi se li sente tatuati addosso, ha imparato a volare via danzando sulle punte per sfuggire agli sguardi e ai giudizi della gente, ma soprattutto per seguire un percorso che, quando volge in alto lo sguardo, vede tracciato tra le stelle. Quando balla, nessun posto è troppo piccolo per i suoi sogni grandi. Il perimetro del cuore di Anna sta tutto lì, tra gli esercizi alla sbarra e le granite in piazza, i sospiri per Giulio e la complicità di Egle, le fantasie di fuga e il semplice desiderio di essere amata. Ma il passato ha radici lunghe, che ti tengono ancorata al suolo anche se ti senti leggera come una piuma. Per conoscersi davvero, Anna dovrà guardarsi indietro e mettersi in ascolto: solo così sarà libera di abbracciare luci e ombre della propria identità.