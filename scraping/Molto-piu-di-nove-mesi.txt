Molto più di nove mesi
Lucy Knisley 
Lizard
https://rizzolilizard.rizzolilibri.it/libri/molto-piu-di-nove-mesi/
20.00 €
La scelta di diventare genitori è una decisione che cambia profondamente gli equilibri di una coppia. In alcuni casi fa sparire le differenze tra i partner in nome di un bene comune, in altri accentua i problemi fino a farli esplodere. Nel caso di Lucy e John – per fortuna – si è trattato di un progetto condiviso, di un percorso in cui l'amore e il reciproco sostegno non sono mai venuti meno. Eppure, nonostante queste premesse, i due non erano pronti a quello che li attendeva: restare incinta non è affatto semplice e la gravidanza non è una passeggiata, soprattutto in un Paese come gli Stati Uniti, dove l'educazione sessuale e il sistema sanitario presentano delle gravi lacune. Molto più di nove mesi è una storia vera come la forza dei suoi protagonisti, è il racconto tenero, umano e toccante di quanti sogni, sforzi, gioie e paure si nascondano dietro la voglia di prendersi cura di un essere indifeso. PErché per due genitori l'arrivo di un bambino è solo il primo passo. 