Non esistono buone intenzioni
Katarzyna Bonda
Adulti Fiction Thriller 
https://www.edizpiemme.it/libri/non-esistono-buone-intenzioni
€ 12,90
La ex poliziotta e profiler Sasza Załuska è tornata a casa, a Danzica, ed è decisa a ricominciare, insieme alla piccola Karolina. Senza un uomo, e senza l'alcol. Ma sfuggire al passato non è facile. E per Sasza Załuska c'è un richiamo più forte di tutto: quello della vecchia vita. Così, quando un ex sbirro della polizia di Danzica la rintraccia per un lavoretto di profiling, Sasza suo malgrado accetta. Si troverà a indagare sull'omicidio di un cantante famoso, con il nuovo commissario Duchnowski. Con lui navigherà il sottobosco criminale di una Danzica cupa e ottenebrata, tra gente piena di buone intenzioni finite molto male, fino a imbattersi in una vecchia storia d'amore diventata storia di vendetta.Katarzyna Bonda, definita la «risposta polacca a Jo Nesbø» e «la nuova regina del crime» dalla stampa europea, è nata nel 1977 ed è in assoluto l'autrice più venduta in Polonia, con più di un milione di copie all'attivo. Ha firmato due serie crime, di cui la più recente ha per protagonista la detective profiler Sasza Załuska, con cui ha vinto tutti i principali premi nazionali. Piemme ha pubblicato anche il secondo volume della serie, Nessuna morte è perfetta. Nel 2015 un suo saggio sulle donne criminali è diventato un documentario nominato all'Oscar.