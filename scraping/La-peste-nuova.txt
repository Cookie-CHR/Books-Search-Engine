La peste nuova
Fulvio Abbate
narrativa italiana romanzi
https://www.qlibri.it/narrativa-italiana/romanzi/La-peste-nuova/
Guido Battaglia è uno scrittore, un inventore di storie, meglio, di barzellette. In crisi dopo la partenza di Valeria, talento prezioso per la stesura d’ogni sua opera, vive smarrito in un’imprecisata città sotto assedio da parte di un bacillo sconosciuto, dando corpo e immagini a memoria e fantasmi. In un’atmosfera sospesa, segnata dal passaggio dei mezzi del genio militare e delle ambulanze, viene incaricato da due irresistibili ragazze di comporre la storia perfetta che salvi tutti dalla “peste nuova”, risollevando così la città dalle paure che l’epidemia porta con sé. In cambio potrà godere del loro sesso. Portato a termine l’incarico insieme a un medico, Battaglia scoprirà la vera identità delle ragazze… Un romanzo dichiaratamente filosofico sul ruolo dell’intellettuale, e soprattutto sull’efficacia del suo pensiero, di fronte al nodo del rapporto tra il mondo e le sue aspettative: i suoi valori, i suoi limiti, i suoi desideri, le sue preghiere, il suo profondo, fino al rifiuto d’ogni improbabile “speranza”.

