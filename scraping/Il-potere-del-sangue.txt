Il potere del sangue
Deborah Fasola
narrativa italiana fantasy
https://www.qlibri.it/narrativa-italiana/fantasy/Il-potere-del-sangue/
Cassandra Lee Adams è una strega pasticciona che sotto la guida fisica e spirituale di Leila, la sua mentore, tenta di apprendere l'uso delle sue innate capacità e di potenziarle per diventare così una vera strega. Durante un incantesimo, però, Cass usa il suo sangue per legare i vari ingredienti e combina uno dei suoi soliti disastri, attirando a sé e nella sua vita Sam, un 'ragazzo' davvero misterioso e speciale. Tra risate, ironia, colpi di scena e un mondo onirico davvero particolare, sarà compito di Sam proteggere la giovane strega dal pericolo che proviene proprio dal mondo dei sogni. Sì, perché un affascinante, pericoloso e misterioso 'uomo' che sente l'odore del sangue di Cassandra e la crede ciò che non è, adesso la vuole per sé, viva o morta che sia. Perché il potere del sangue ha sempre un prezzo da pagare e, come la morte e l'amore, è davvero molto potente.

