Cercare mondi
Guido Tonelli 
Le scoperte le invenzioni
https://bur.rizzolilibri.it/libri/cercare-mondi-2/
Prezzo: 13.00 €
Abitiamo un sottile guscio sferico, di pochi chilometri di spessore, intorno alla superficie della Terra. Anche se esploriamo gli abissi più profondi dell’oceano o scaliamo le vette dell’Himalaya, il nostro regno ha dimensioni ridicole. Per questo, se riflettiamo su quelle dell’universo, ci resta una sensazione di lieve sgomento e, quando cerchiamo di capire i fenomeni che si osservano nel meraviglioso tappeto di galassie che ricopre la volta stellata, dobbiamo rinunciare alle certezze che governano la nostra vita. Guido Tonelli, fisico al Cern di Ginevra e uno dei padri della scoperta del bosone di Higgs, riesce a condurci in questo viaggio irripetibile al cospetto di fenomeni straordinari, per dar voce con semplicità a quell’istinto che si annida dentro di noi quando continuiamo a chiederci da dove viene la meraviglia che ci circonda. Il mito e la scienza hanno in fondo la stessa funzione, dal momento che “ogni società si costituisce attorno a una cosmologia. E nessuna civiltà, grande o piccola che sia, può reggersi senza il grande racconto delle origini”. Un classico nel quale chiunque può ripercorrere la storia dell’Universo: come lo abbiamo conosciuto e come lo vediamo oggi. E immaginare cosa potrebbe riservarci in futuro. 