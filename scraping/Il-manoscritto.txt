Il manoscritto
Chris Pavone
Varia Fiction Adulti 
https://www.edizpiemme.it/libri/il-manoscritto
€ 19,90
È quasi l’alba a New York, quando l’agente letteraria Isabel Reed gira l’ultima pagina di un misterioso manoscritto anonimo, sconvolta da quello che ha appena letto. Sa con certezza due cose: la prima è che quel libro – la documentatissima biografia di un tycoon dei media americani – se mai vedesse la luce diventerebbe un megaseller istantaneo. La seconda è che quelle pagine vogliono dire una condanna a morte immediata per chiunque decida di pubblicarlo. Quel che Isabel si chiede è: chi le ha mandato il manoscritto? Chi altri sa della sua esistenza? Quando si decide a parlarne con l’amico ed editore Jeffrey Fielder è già tardi: il mondo editoriale comincia a essere scosso da una serie di omicidi di giovani donne, e per lei e Jeffrey comincia una fuga che li porterà molto lontano, nel cuore di un complotto le cui proporzioni si riveleranno gigantesche, alla ricerca di qualcuno che riesce a ingannarli a ogni passo e a manovrarli come marionette...Dall’autore del bestseller mondiale Il sospetto, un thriller sensazionale che ha già conquistato le classifiche americane, e che vi terrà letteralmente incollati alle pagine.