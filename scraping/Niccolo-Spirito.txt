Niccolò Spirito
Sara Di Furia
narrativa italiana fantasy
https://www.qlibri.it/narrativa-italiana/fantasy/Niccolo-Spirito/
Una maledizione scagliata contro i veneziani durante la crociata del 1202 perseguita i discendenti della famiglia Spirito, che scrivono una favola animata dal nobile intento di riportare a Venezia i valori cristiani. Attraverso esperienze terrificanti e incontri luciferini, morti improvvise e sospette, omicidi e presenze inquietanti, Niccolò Spirito è vittima delle creature nate dalla fantasia del padre. I personaggi diabolici della sua storia, rimasta incompiuta, si muovono nella realtà evocati dalle debolezze umane, poiché ciascuno di loro incarna uno dei sette vizi capitali. Sorgendo dall'ombra proiettata a terra dal peccatore, infestano i giorni e le notti di Niccolò, che tenta l'impresa mai riuscita prima.

