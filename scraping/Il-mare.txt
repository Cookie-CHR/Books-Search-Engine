Il mare
Jules Michelet
narrativa straniera classici
https://www.qlibri.it/narrativa-straniera/classici/Il-mare/
Un classico della letteratura sul tema, considerato da generazioni un testo di riferimento, "Il mare" di Michelet propone al lettore una molteplicità di approcci all'argomento - dall'oceanografia fisica all'evoluzionismo, passando per la vita delle balene, le sirene e i pirati del mare (i polpi) - e offre continuamente punti di vista diversi e inaspettati. In questo modo ci restituisce il mare come elemento familiare, intimo («quasi una persona»), e allo stesso tempo radicalmente estraneo, che contiene «la forza vitale del Tutto». Tramite lo stile, questo libro riesce a integrare un'accurata documentazione scientifica in una grande metafora su un elemento della natura che non ha mai smesso di ispirare l'umanità.

